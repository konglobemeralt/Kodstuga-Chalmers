<span>Förslag på ett Kodprojekt v.2</span>  
**Jesper Blidkvist, Samuel Genheden  
21/11-2018**

**Antal tillfällen:** 4st  
**Tid:** 1.5 timmar per tillfälle inklusive pauser  
**Mål:** Att bygga ett relativt avancerat spel (ex:
https://scratch.mit.edu/projects/181453735/) eller berättelse.  
**Utbildningsmål:** Förståelse för grundläggande begrepp så som sprajt,
input/output, villkorssats, loopar, meddelanden, variabel, kollision,
slumptal, kloner och kunna använda dessa för att skapa program i Scratch
och i annan framtida programmering.  

## Upplägg

I stora drag består upplägget av tre tillfällen med programmering och
ett avslutande där det finns möjlighet att visa upp och presentera sitt
projekt för de andra deltagarna.

## Tillfälle 1

**Mål:** Presentera gränssnittet. Skapa grunden till ett fungerande
spel, dvs en sprite som styrs av användarinput på en utritad bana vilken
innehåller en mållinje sprajten reagerar med.

**Grej of the day:** Algoritm, villkor och loop

**Genomgång:** Presentera Scratch interfacen, visa hur en sprite
placeras på skärmen och med vilka block en kan få sprajtar att röra på
sig. Låt deltagarna försöka sig på detta. Visa efter rasten hur en kan
få skalbaggen att reagera om den går över en utritad mållinje i unik
färg.

**Specifika steg:** Följer den existerande uppgiften för bug race med
tillägget att spelet slutar när man kommer till en utritad mållinje.

**Eventuell fortsättning:** Skapa en andra spelare som styrs med andra
tangenter.

## Tillfälle 2

**Mål:** Ett utökat spel irån föregående tillfälle med något av följande
i) omstart när man går utanför banan, ii) räknar antal liv, iii) mat
dyker upp på banan som ger extra liv, iv) varvräknare.  
Alternativt kan den som vill börja på "Min hjälte"-uppgiften.

**Grej of the day:** Variabler och Meddelanden

**Genomgång:** Presentera vad som ska göras under tillfället, visa med
något exempel i Scratch hur en variabel kan användas för att spara
olika värden. (Skapa en enkel räknare för något "Hur många gånger har en
sprajt gått över något rött" eller kanske hur många gånger har en viss
tangent tryckts på. Om det känns som att alla hänger med kanske det är
bra att visa att variabler inte behöver vara siffror utan kan ses lite
som en låda med "information". Visa också något exempel med meddelande,
skapa tillexempel ett block som tar emot meddelandet "Omstart" och lägg
all relevant kod för exempelvis position osv där.

**Specifika steg:** Följer upplägget för "Bug Race Deluxe 1"

För den som följer "Min hjälte"-uppgiften följer upplägget befintlig
uppgift.

**Eventuell fortsättning:** Skapa en klocka som tar tiden. Olika typer
av mat (Exempelvis en som ökar hastigheten istället för att ge liv osv.)

## Tillfälle 3

**Mål:** Ett utökat spel ifrån föregående tillfälle med i) varierande
hastighet på skalbaggen, ii) Hinder för skalbaggen som kan skjutas ner,
iii) Ytterligare banor.  
Alternativt fortsättning på "Min hjälte"-uppgiften.

**Grej of the day:** Operatorer, Debugging

**Genomgång:** Eftersom det är näst sista tillfället så tar vi en snabb
genomgång av debugging. Skapa någon relativt uppenbar bugg i
standardversionen av bugrace eller liknande och försök få gruppen att
tillsammans felsöka. Ta lite tid också att visa hur en delar sitt
projekt så att det går enkelt att hitta på uppvisningstillfället.

**Specifika steg:** Följer upplägget för "Bug Race Deluxe 2"

För den som följer "Min hjälte"-uppgiften följer upplägget befintlig
uppgift.

**Eventuell fortsättning:** Ingen påbyggnad den här gången. Spara och
dela projekt inför avslutningen och uppvisningen.)

## Tillfälle 4

**Mål:** De som vill visar upp sina färdiga program.

**Specifika steg:** Klassiskt upplägg med en volontär som sitter vid
datorn kopplad till en projektor och tillsammans med den som utvecklat
testar programmen och visar de andra.
